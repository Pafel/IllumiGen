Janusz Korwin-Mikke (Muszka Mikke, Komik-Mikke, Janiusz Kórwiń Mekkę, Ozjasz Goldberg, Janusz Kurwin-Mikke, Myszka Mikke, Kapitan JKM, Korwin Krul, łac. Ianus Primus Corvinus Mikkus Rex Poloniae, Jonasz Koran Mekka, Barbara Buonafiori, ang. John Corvin-Mickey, ros. Януш Корвин-Микке,, lit. Jonas Kurwinas Mikkas, heb. עזיהו גולדברג, pełna wersja Kapitan JKM Pogromca Lewaków Ozjasz Goldberg lub Wolnorynkowy Cyborg Ozjasz Goldberg, ur. 27 października 1942 w Warszawie) – współczesny kabareciarz, a także cybernetyk, filozof, myśliciel i demiurg – studiował psychologię, filozofię, prawo, socjologię oraz matematykę, w czasach PRL-u (ciekawe, że jego działalność w opozycji w tym nie przeszkodziła – ktoś w partii musiał go lubić), niewyczerpana skarbnica cytatów do innych stron Nonsensopedii, włącznie z tą. Jego poparcie w wyborach jest w granicach błędu statystycznego, a i tak ciągle w nich uczestniczy. Jest największym idolem wśród młodzieży przedszkolnej po pewnym kanadyjskim piosenkarzu. Jakiś czas temu wystąpił ze starej partii oraz postanowił założyć kilka nowych. Jest znanym miłośnikiem darmowego lansu polegającego na dodawaniu do nazwy partii swojego imienia i nazwiska.

Chodzą słuchy, że razem ze swoimi zwolennikami postanowił prowadzić działalność misjonarską i śladem Świadków Jehowy chodzić od domu do domu, wciskając ludziom najnowsze egzemplarze „Najwyższego Czasu!” Korwin jest wzorem wytrwałości. Pomimo tego, że od dwudziestu lat niczego nie wygrał to nie poddaje się i nadal startuje we wszystkich możliwych wyborach przegrywając je z kretesem, ale nigdy z własnej winy. Najczęściej odpowiedzialne są media manipulujące wyborcami, partie polityczne robiące mu czarny PR i pani Beata spod siódemki. Bożyszcze Wykopu niezbyt często pojawia się w telewizji, ale jak już się to stanie, to jest to wielki sukces. Jego wizyty najczęściej ograniczają się do masakrowania lewaka nazywając go gnuśnym komuchem w odpowiedzi na pytanie o politykę socjalną. Pojawiałby się częściej, ale na skutek zmowy, spisku i intrygi grupy trzymającej władzę jest mu to uniemożliwiane. Według swoich wyznawców jest on wybrańcem. Został też gwiazdą nowej gry komputerowej Max Korwin Cejrowski V.
